# TravNL (Project Groenekoek)

TravNL is een open-source reisplanner voor reizigers en spoorliefhebbers die net wat meer willen dan een standaard app.
Waar bestaande reisplanners vooral praktisch zijn, richt TravNL zich op meer inzicht, detail en vrijheid ontwikkeld door en voor reizigers.

![TravNL Screenshot](https://i.imgur.com/IX7W0wW.png)

## Over het project

TravNL (Intern genoemd "Project Groenekoek"), is een webapp die ik ben begonnen omdat de NS- en 9292-apps te beperkt zijn qua informatie, terwijl websites zoals treinposities.nl juist te technisch zijn en geen ingebouwde reisplanner hebben.
De bedoeling is om met TravNL alles samen te brengen in één makkelijke, overzichtelijke webapp: een plek waar je je reis kunt plannen, uitgebreide ritinformatie kan zien en data over materieel kan inzien zonder tussen verschillende apps en websites te hoeven wisselen.

![TravNL Screenshot](https://i.imgur.com/blKoFEH.png)

## Waarom TravNL?

Voor reizigers die:

- Niet alleen van A naar B willen, maar ook precies willen weten wat er tussenin gebeurt

- Graag zelf functies aanpassen of verbeteren

- De NS en 9292-app net iets te beperkt vinden

- Houden van overzicht, details en een prettige gebruikerservaring

**Groene Koek is een project dat groeit met de community. Hoe meer mensen meewerken, hoe beter het wordt.**

## Huidige stand van zaken

De basis van de app is nog in ontwikkeling. Op dit moment zijn alleen de basisfuncties (reisplanner, storingen en ritviewer) aanwezig.

### De plannen:

- Aanpassingen mobiele interface (gebruiksvriendelijker en overzichterlijk)

- Meer vervoerders naast NS

- Geavanceerde ritweergave met o.a:
    - Visuele diagram van trein
    - Locatie van 1e klas, toiletten, fietsplaatsen en rolstoelplaatsen
    - Specifiek materieel
    - Aantal fietsplekken

- Kaartweergave met realtime treinen

- Optie om je favoriete trajecten op te slaan

## Meewerken

Iedereen die iets met spoor of reizen heeft, is welkom om bij te dragen.
Of je nu ontwikkelaar, reiziger, hobbyist of ontwerper bent — elke bijdrage telt!

**Bijdragen kan door:**

- Een pull request te openen

- Nieuwe ideeën of bugmeldingen kun je delen via de Issues-sectie.

## Licentie – Apache 2.0
Dit project is gelicentieerd onder de Apache License 2.0. wat betekent dat je de code mag gebruiken, kopiëren, aanpassen en verspreiden, ook voor commerciële doeleinden. Als je de code wijzigt of verspreidt, moet je de originele copyrightvermelding en licentietekst behouden en aangeven welke wijzigingen je hebt gedaan. Je mag geen merknamen of logo’s van het project gebruiken zonder toestemming. De code wordt geleverd “as is”, zonder enige garantie.

_Voor commerciële toepassingen kun je momenteel wel beter bestaande diensten gebruiken, zoals 9292 of ProRail._

Meer informatie in het LICENSE bestand.
